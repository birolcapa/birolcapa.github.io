---
layout: post
title:  "Yaya ve Müsellem"
date:   2022-08-22 20:20:00 +0200
categories: bookmarks
---

Sayın Ord. Prof. İsmail Hakkı UZUNÇARŞILI'nın OSMANLI TARİHİ 1. Cilt kitabından:

* İlk fütuhatı yapanlar aşiret kuvvetleri olup hepsi de atlı idiler. Bu kuvvetler uzun zaman muhasara hizmetlerinde kalamadıklarından dolayı muvaffakiyetler gecikiyordu; her zaman vaktinde muharebeye gelemeyen bu kuvvetlerin yerine Türk gençlerinden daimî ve esaslı yaya ve atlı kuvvetlerinin teşkili tekarrür etti ve hemen faaliyete geçildi. Bu fikri ilk defa olarak meydana koyan ve tatbikatına da memur edilen Bursa kadısı Cendereli Kara Halil idi. Alınacak atsız askere yaya ve atlı askere de müsellem denildi.

<p style="text-align: right;"><sup>highlight @ loc. 2224-2227</sup></p>

* Türk gençlerinden atlı ve yaya olarak ilk defa biner kişi alındı. Bunlar muharebe zamanlarında evvelâ birer ve daha sonra ikişer akçe gündelik ile hizmet edecekler ve muharebe olmadığı zamanlarda ise kendilerine gösterilen toprakları işleyip vergilerden muaf olacaklar ve kendilerine verilen arazinin hazineye verilmesi lâzım gelen Öşrü kendilerine bırakılacaktı.

<p style="text-align: right;"><sup>highlight @ loc. 2237-2240</sup></p>

* îşte piyadelerine yaya ve atlılarına müsellem adı verilmiş olan bu Türk kuvvetleri Kapıkulu ocaklarının teşkiline kadar elde edilen muvaffakiyetlerde başlıca âmil olmuşlardı.

<p style="text-align: right;"><sup>highlight @ loc. 2245-2246</sup></p>

