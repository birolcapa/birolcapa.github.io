---
layout: post
title:  "Emir Çoban'ın oğlu Demirtaş"
date:   2022-08-17 22:00:00 +0200
categories: bookmarks
---

Ezel Akay'ın Hacivat ve Karagöz neden öldürüldü isimli filminde şöyle bir sahne geçmekte:
<https://youtu.be/uaSRvPfdv9Q>

Bu sahnede bahsi gecen Tatar valisi Demirtaş, sanırım aşağıda bahsi gecen Demirtaş.

Sayın Ord. Prof. İsmail Hakkı UZUNÇARŞILI'nın OSMANLI TARİHİ 1. Cilt kitabından:

* Anadolu umumî valileri içinde en kudretlisi İlhanilerin beylerbeğisi yâni umum ordular kumandanı olan Emir Çoban'ın oğlu Demirtaş'tı. Giyasüddin Mes'ud'un ölümünden sonraki durumdan istifade etmek isteyen Anadolu beyleri, îlhanîlere karşı da cephe almak yani müstakil kalmak istemişlerdi. Bu vaziyet üzerine Demirtaş, Anadolu'yu tamamiyle hâkimiyeti altına almak isteyerek Ilhanilere karşı rabıtalarını kesen veya gevşeten küçük Anadolu beyliklerini ortadan kaldırmağa çalıştı; bu beyliklerin hükümdarlarından Eşrefoğlu II. Süleyman ve Hamid-oğlu Dündar beyleri öldürüp oraları ilhak eyledi ise de babasının katli ve kendisinin de Mısırca kaçması üzerine faaliyetinin arkası gelmedi (1327).

<p style="text-align: right;"><sup>highlight @ loc. 974-977</sup></p>

* Eşrefoğlu Süleyman Bey'in hangi tarihte vefat ettiği malûm değildir; fakat vefatının 701 H./1301 M. den sonra olduğu Beyşehiri'nde yaptırmış olduğu türbe kitabesinden anlaşılmaktadır.

<p style="text-align: right;"><sup>highlight @ loc. 1106-1107</sup></p>

* Süleyman Beyden sonra yerine büyük oğlu Mübarizüddin Mehmed Bey geçmiş ve Akşehir ve Bolvadin şehirlerini de elde etmiştir.

<p style="text-align: right;"><sup>highlight @ loc. 1107-1108</sup></p>

* Bu ikinci Süleyman Bey'in hükümeti müddeti pek kısa sürmüş, Anadolu beylerini ortadan kaldırmak isteyen Anadolu valisi Demirtaş, Beyşehrini zabt ettikten sonra Süleyman Bey'i işkence ile öldürmüş ve orasını işgal ile kendi tarafından vali tâyin eylemiştir (1326 Ekim).

<p style="text-align: right;"><sup>highlight @ loc. 1110-1112</sup></p>

* Rüknüddin Kılıç Arslan, bir içki meclisinde Muînüddin Süleyman'ın tahakkümünden ve adamlarının fenalığından şikâyet ettiğinden bunu haber alan Muînüddin, Kılıç Arslan'ın Memlûk sultanı ile gizli muhaberesinden bahis ile moğollara şikâyet ettiğinden Aksaray şehrinde öldürülerek yerine küçük yaşta olan oğlu Üçüncü Giyasüddin Keyhusrev hükümdar ilân olundu ve Süleyman Pervane bütün işlerde hâkim olup moğolların büyük itimadını haiz bulunuyordu (1264).

<p style="text-align: right;"><sup>highlight @ page 57, loc. 868-873</sup></p>

