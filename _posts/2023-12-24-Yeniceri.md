---
layout: post
title:  "Yeniçeri"
date:   2023-12-24 15:00:00 +0100
categories: bookmarks
---

Sayın Ord. Prof. İsmail Hakkı UZUNÇARŞILI'nın OSMANLI TARİHİ 1. Cilt kitabından:

* Fütuhatın süratle gelişmesi askerî ihtiyacı arttırmıştı. Bunun için Orhan Gazi zamanındaki yaya ve müsellem teşkilâtını vücuda getiren Çandarlı Kara Halil'in tavsiyesiyle muharebede esir edilen hıristiyan gençlerinden istifade edilmek üzere yeni bir asker ocağı kuruldu.

<p style="text-align: right;"><sup>highlight @ loc. 2820-2822</sup></p>

* Ve bu suretle asırlarca devam etmiş olan Yeniçeri ocağı ile bu ocağa alınacak çocukları terbiye edip yetiştiren Acemi ocağının temeli atıldı. Muasır ecnebi devletlerde görülmeyen bu tip yeni ve disiplinli yaya ordusu bundan sonraki başarılarda mühim hizmetler gördü.

<p style="text-align: right;"><sup>highlight @ loc. 2822-2824</sup></p>

* Savaşlarda elde edilen esirlerin beşte birinin devlet nisabına alınması ve yahut her esire bedel olarak takdir edilen yüz yirmi beş akçe-i Osmanînîn beşte biri olan yirmi beş akçe tahsili kumandanlara bildirildi. Bu suretle alınan esirler yetiştirilerek hizmete sevkedildiği gibi beşte bir olarak alınan bedel de hazineye irad kaydedildi. Yani ya beş esiri olan bir asker, bunlardan beşte birini verecek veyahut —eğer esire ihtiyaç yoksa— her esir başına hazineye yirmi beş akçe teslim edecekti. Yeni kanun mucibince Acemi ocağında yetiştirilen esirler yeniçeri ocağına kaydedileceklerdi.

<p style="text-align: right;"><sup>highlight @ loc. 2831-2835</sup></p>

